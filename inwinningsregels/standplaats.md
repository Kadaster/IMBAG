## Afbakening van standplaatsen

Voor de afbakening van een standplaats is het niet relevant of het terrein als zodanig in gebruik is.

Terreinen of gedeelten ervan die permanent dienen of in gebruik zijn voor het tijdelijk plaatsen van een bouwwerk dat niet direct en/of niet duurzaam met de aarde is verbonden of waarop anderen dan de gemeente de plaats van een dergelijk bouwwerk op het terrein aanwijzen, zijn in beginsel geen standplaatsen. Voorbeelden hiervan zijn markten en recreatieterreinen.

Bij het splitsen en/of samenvoegen van standplaatsen worden de bestaande standplaatsen ingetrokken en ontstaan er nieuwe standplaatsen (zie hoofdstuk 3.6.2).

Bij het samenvoegen van standplaatsen met ligplaatsen worden de bestaande standplaatsen en ligplaatsen ingetrokken en ontstaan er nieuwe ligplaatsen (zie hoofdstuk 3.6.2).
