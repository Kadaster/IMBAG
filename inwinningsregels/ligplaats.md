## Afbakening van ligplaatsen

Voor de afbakening van een ligplaats is het niet relevant of de plaats in het water als zodanig in gebruik is.

Locaties die permanent dienen of in gebruik zijn voor het tijdelijk afmeren van een vaartuig, zijn geen ligplaatsen. Voorbeelden hiervan zijn plaatsen voor het tijdelijk aan- en afmeren van pleziervaartuigen en beroepsvaartuigen langs kades en in havens.

Bij het splitsen en/of samenvoegen van ligplaatsen worden de bestaande ligplaatsen ingetrokken en ontstaan er nieuwe ligplaatsen (zie hoofdstuk 3.6.2).

Bij het samenvoegen van ligplaatsen met standplaatsen worden de bestaande ligplaatsen en standplaatsen ingetrokken en ontstaan er in beginsel nieuwe ligplaatsen (zie hoofdstuk 3.6.2).
