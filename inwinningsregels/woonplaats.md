## Indeling in woonplaatsen

Als het verkleinen, vergroten en/of (gedeeltelijk) verplaatsen van een woonplaats gevolgen heeft voor andere objecten in de BAG (met uitzondering van andere woonplaatsen), dan wordt de bestaande woonplaats ingetrokken en ontstaat er een nieuwe woonplaats (zie hoofdstuk 3.6.2).

Bij het splitsen en/of samenvoegen van woonplaatsen worden de bestaande woonplaatsen ingetrokken en ontstaan er nieuwe woonplaatsen (zie hoofdstuk 3.6.2). Als een openbare ruimte hierdoor in meerdere woonplaatsen komt te liggen, wordt de openbare ruimte gesplitst langs de begrenzingen van de nieuwe woonplaatsen (zie de paragraaf in dit hoofdstuk die gaat over de vaststelling van openbare ruimten).
