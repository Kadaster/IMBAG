## Vaststelling van openbare ruimten

Als een nummeraanduiding is gelegen aan een openbare ruimte in het buitenland, registreert de gemeente de buitenlandse openbare ruimte alsof deze in de woonplaats van de nummeraanduiding is gelegen.

Als het verkleinen, vergroten en/of (gedeeltelijk) verplaatsen van een openbare ruimte gevolgen heeft voor andere objecten in de BAG, dan wordt de bestaande openbare ruimte ingetrokken en ontstaat er een nieuwe openbare ruimte (zie hoofdstuk 3.6.2).

Bij het splitsen en/of samenvoegen van openbare ruimten wordt de bestaande openbare ruimte ingetrokken en ontstaan er nieuwe openbare ruimten (zie hoofdstuk 3.6.2).

Als een openbare ruimte door het splitsen van een woonplaats (zie de paragraaf in dit hoofdstuk die gaat over de indeling in woonplaatsen) in meerdere woonplaatsen komt te liggen, wordt de openbare ruimte gesplitst langs de begrenzingen van de nieuwe woonplaatsen.
